# mace-blender

Автор: Надя Петрова Ненчева

Тема: Боздуган

Описание: Моделът на боздугана, който създадох е изграден от цилиндрична дръжка, на част от която поставих дървена текстура. Долния край на дръжката е с кожена текстура, където създадох многократно повтарящи се наклонени вдлъбнатини, които да създадат илюзията за навита около дървената дръжка кожена лента. Използвайки две сфери, при които изтрих дадени елементи и добавих цилиндрични пръстени, с желязна текстура, създадох елементите, които държат кожената облицовка на дръжката. Главата на боздугана има желязна текстура. Тя има цилиндричен отвор, отдолу и отгоре, през който минава дръжката на боздугана. Върху нея са разположени един над друг три реда с по четири пирамидални шипа. Средният ред е от четиристенни пирамиди, а горният и долният ред от тристенни пирамиди.

Източници: 3D моделът на боздугана, който създадох, се основава на XIIIB тип боздугани с железни глави, според класификацията на Стоян Попов. Тази класификация е описана в книгата му „Боздуганите от днешните български земи (X-XVII век)“. В папка Sources са качени няколко снимки от страниците описващи боздугани от тип XIIIB. Също така са качени снимка и описание на конкретна глава на боздуган от въпросния тип, които използвах за основа при моделирането на главата на моя модел.
